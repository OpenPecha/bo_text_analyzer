གས་ན། ཐོག་མར་ཆོད་གན་གྱི་གཞི་རྣམ་ཅི་འདྲ་ཞིག་ཡིན་དགོས་མིན་གཏན་འབེབ་བྱེད་པ་ནི་གནད་ཀྱི་དོན་པོ་རེད། ཡིན་ཀྱང༌། འུ་ཅག་གིས་དེ་ཉིད་གཏན་འབེབ་མ་བྱས་པའི་སྔོན་ལ། ཁོ་བོས་ཇི་ལྟར་བཤད་པའི་བདེན་པ་ཅིས་ཀྱང་ར་སྤྲོད་དགོས།

གདོད་མའི་སྤྱི་ཚོགས་གླེང་པ།

གདོད་མའི་སྤྱི་ཚོགས་ཧྲིལ་བོའི་ནང་ནས་རང་བྱུང་གིས་གྲུབ་པའི་བྲན་གཡོག་སྤྱི་ཚོགས་གཅིག་ཡོད་པ་ནི་ཁྱིམ་ཚང་གི་སྤྱི་ཚོགས་ཏེ། ཡབ་ཆེན་གྱིས་རང་ཉིད་ལོ་ན་རྒས་དུས་གཉོར་མཁན་ཞིག་མཁོ་བར་སེམས་ནས་ཕྲུ་གུ་སྐྱེད་ཅིང་གཅེས་སྐྱོང་བྱེད་ལ། ཕྲུ་གུ་རྣམས་ཀྱིས་ཡབ་ཆེན་དྲིན་ཆེན་དུ་སེམས་ནས་བཀའ་གསུང་ཅི་སྒྲུབ་བྱེད་ཀྱིན་ཡོད་པ་དེ་རེད། དེ་ལྟ་ནའང་། ཕྲུ་གུ་རྣམས་ཀྱིས་ལོ་ན་ཆུང་དུས་སུ་ཡབ་ཆེན་གྱི་བཀའ་གསུང་ཅི་སྒྲུབ་བྱེད་ཀྱང༌། གང་མྱུར་གྱིས་ན་ཚོད་ཀྱི་ལང་ཚོ་སྨིན་ཏེ་ཡབ་ཆེན་གྱི་གཅེས་སྐྱོང་མི་མཁོ་དུས་ཁོང་གི་བཀའ་གསུང་ཅི་སྒྲུབ་མི་བྱེད། དེའི་ཚེ་རང་བྱུང་གི་སྦྲེལ་ཐག་དེ་ཡོངས་སུ་བཅད་ནས་ཕྲུ་གུ་རྣམས་ཡབ་ཆེན་གྱི་བཀའ་གསུང་ཅི་སྒྲུབ་བྱེད་པའི་འཆིང་རྒྱ་ལས་གྲོལ་ཅིང༌། ཡབ་ཆེན་ཡང་ཕྲུ་གུའི་འཁུར་འགན་གྱི་རྡོག་ཁྲེས་ལྕི་མོའི་འཁུར་ཐག་ལས་གྲོལ་ཐུབ། དེ་དུས་ཕྱོགས་གཉིས་ཀས་འདྲ་མཉམ་གྱི་ངང་ལྷན་སྐྱེས་ཀྱི་རང་དབང་སླར་རྙེད་བྱུང་ཡོད།
ཁོང་ཅག་གིས་མུ་མཐུད་ནས་རང་དབང་དེ་ཉིད་སྤྱད་ཅིང་། མཉམ་འབྲེལ་གྱིས་གནས་ཚེ། མཐུན་འགྲིག་སྙོམ་བརྟན་འོང་བཏུབ། གང་ལ་ཞེ་ན། རང་དབང་དེ་ནི་ཡིད་འཐད་ཀྱིས་གྲུབ་པར་མ་ཟད། ཁོང་ཅག་རང་ཉིད་ཀྱིས་གདམ་ཀ་བྱས་པ་ཞིག་ཀྱང་ཡིན་པས་སོ།། དེ་ལྟ་བུའི་ཁྱིམ་ཚང་གི་རིགས་ནི་གན་རྒྱ་འབའ་ཞིག་གིས་སྲུང་ཉར་བྱས་པ་ཤ་སྟག་རེད།
དེ་འདྲའི་གཉིས་མོས་ཀྱི་རང་དབང་ནི་མི་བུའི་ཡིད་འཐད་ཀྱིས་གཏན་ལ་ཕབ་པས་སུ་དང་གང་གིས་བསྒྱུར་མི་ཐུབ། དེའི་ཕྱིར། མི་བུའི་བདག་ཉིད་འཚོ་སྲུང་ནི་རང་ཉིད་འགན་སྲུང་བྱེད་རྒྱུ་དང་། མི་བུའི་བདག་ཉིད་ཉེན་སྲུང་ནི་རང་ཉིད་ཀྱིས་རང་ལ་གཅེས་སྤྲས་བྱེད་རྒྱུ་དེ་ཡིན། མི་བུ་
