ུ་གྲིབ་གཟུགས་ཡོད་ཤག་ཤག་བརྩིས་ཀྱི་ཡོད། དེ་ལྟར་མིན་ནམ། གྲིབ་གཟུགས་ནི་མི་ཚེ་གཅིག་གི་རྙོག་གྲ་མེད་པའི་རོགས་པ་དང་། ང་ཚོའི་འགན་ཁུར་དང་སྣང་མེད་བཏང་བའི་བྱ་བར་ཁག་དཀྲི་ཅི་ཡང་མི་བྱེད་ཅིང་ནུས་མེད་ཀྱི་དཔང་པོ་དེ་རེད། ཟླ་འོད་འོག་གི་མཚན་མོ་འདིར་ངས་ཁྱོད་རང་མ་མཐོང་ཁུལ་ག་ལ་བྱེད་ཕོད། གྲིབ་གཟུགས། ཁྱོད་ཀྱིས་ང་རང་ངོ་གནོང་དགོས་པའི་བྱ་བ་མང་པོ་ཞིག་མཐོང་བས་དགོངས་དག་ཞུ། འོན་ཏེ། ང་ལ་རྒྱལ་ཁ་ཆུང་ཙག་རེ་ཐོབ་སྐབས་ཁྱོད་མཉམ་དུ་ཡོད་པས་སྤོབས་པའང་ཡོད། བྱས་ན་ངའི་བྲག་ཅ་གང་དུ་ཡོད་དམ། ངས་རང་གི་བྲག་ཅ་ཕྱིར་འཁོར་མིན་ལྟ་བར་སྐད་ཤུགས་ཆེན་པོ་རྒྱག་འདོད་སྐྱེས། འོན་ཀྱང་། ཁ་ཁུ་སིམ་མེར་གནས་པའི་རི་བོ་དང་། ལྗོན་ཤིང་རྣམས་གཏམ་གླེང་བྱེད་བཞིན་པར་བར་ཆད་བཟོ་འདོད་མེད་པས་དེ་ལྟར་མ་བྱས།
ལམ་ཕྲན་དེ་རི་བོ་ལ་ཕྱོགས་ཤིང་རི་རྩེ་ལ་ཐུག་ཡོད་པ་དང་། ལྷ་ཤིང་རིང་པོ་རྣམས་ཀྱི་གསེང་དུ་བརྒྱུད་ནས་ཟླ་འོད་ཀྱི་འཆིང་ཐག་ཅིག་གྲུབ། ནགས་བྱི་ཞིག་མཆོང་ལྡིང་བྱེད་བཞིན་སྡོང་པོ་གཅིག་ནས་གཅིག་བརྒྱུད་དེ་ལམ་གྱི་ཕ་རོལ་དུ་རྒྱུགས། འུག་པ་ཞིག་གིས་སྐད་བརྒྱབ་པ་ལས་གཞན་ཡོད་ཚད་ཁུ་སིམ་མེར་གནས།
དུར་ཁྲོད་རྙིང་པ་དེ་ངའི་མདུན་ཕྱོགས་སུ་རབ་རིབ་ཏུ་མངོན། དེར་བང་སོ་རྙིང་པ་མང་ལ་འགའ་རེ་ཆེ་ཞིང་དྲན་རྟེན་དུ་བཞེངས་པ་དང་། བང་སོ་གསར་པ་ཁ་ཤས་ཀྱང་འདུག་པས་དུར་ཁྲོད་དེ་ད་དུང་བེད་སྤྱོད་བྱེད་བཞིན་འདུག བང་སོ་གཅིག་གི་སྟེང་ལ་སྐལ་བཟང་མེ་ཏོག་དང་ལི་ཁྲི་མེ་ཏོག་འགའ་གཏོར་འདུག ད་དུང་ར་བའི་འགྲམ་དུ་ཕྱིན་ན། ར་བའི་ཆ་ཙམ་ཞིག་དྲག་ཆར་གྱི་རྐྱེན་པས་ཞིག་རལ་དུ་གྱུར་འདུག་ཅིང་། དུར་བྱང་འགའ་ཡང་རྩིག་པ་དང་ལྷན་དུ་ཟགས་འདུག ད་དུང་བང་སོ་གཅིག་ཁ་ཕྱེས་ནས་བཞག་འདུག་པ་དང་། དེའི་ནང་རོ་སྒམ་རྙིང་པ་ཞིག་དང་། ཁྱོད་དང་ང་ལྟ་བུར་འཚོ་ཞིང་བརྩེ་སེམས་འཆང་མྱོང་བའི་གང་ཟག་ཅིག་གི་རུས་པ་ཐར་ཐོར་འགའ་ལས་གཞན་གང་ཡང་མ་མཆིས།
ལམ་འགྲམ་དུ་དུར་བྱང་གི་ཆ་ཤས་ཤིག་འགྱེལ་ཡོད་པ་མ་ཟད་
